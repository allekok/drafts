سەرناو	Billy Wilder
ڕێکەوت	١٧٦٠٢١٠٧١٩

یەکێک لەو کەسانەی کە زۆرم خۆش دەوێ "بیلی وایلدێر" ـە. فیلمنامەنووس و
دەرهێنەر. خاوەنی "سابرینا". ئێستا کە زیاتر چاو لە فیلمەکانی دەکەم وا
هەست دەکەم کە هەرچی بە تەمەن تر بووە، بیر و ڕای بەرامبەر بە هاوسەرگیری
و خۆشەویستی زیاتر گۆڕاوە. دوو فیلم کە تازەم چاو لێکردوون، "The Fortune
Cookie (1966)" و "Buddy Buddy (1981)" بەڵگێکن بۆ ئەو وتەم. یەک فیلمی
دیش کە پێشتر چاوم لێکردووە "Avanti! (1972)".

لە حاڵێک دا فیلمە کۆمێدی ڕۆمانتیکەکانی پێش ١٩٦٠ی زۆریان فەرق هەیە. بۆ
نموونە "Sabrina" و "Some Like it Hot" و "The Seven Year Itch" و "Love
in the Afternoon".

ئەوانی پێشدای زۆر زیاتر ڕۆمانتیک بوون. لە کۆتایی دا پێکگەییشتنی تێدا
بوو. یەک بە یەک بوو. یەک پیاو بۆ یەک ژن. بەڵام لەوانی دواتر دا جودایی
زیاتر تێدایە. بە بڕوای من بیر و ڕایەکی نوێ بۆ دۆستایەتی و هاوسەرگیری و
خۆشەویستییان تێدایە. ئیتر من چیدی ئەو خۆشەویستییەی پێشدایان تێدا
نابینم. زیاتر دۆستایەتییان تێدایە. بە بڕوای من ئەو پیاوە گەورە لەگەڵ
زەمان و دەورانی خۆی هاتۆتە پێشێ.

بەڵام کێ هەیە دڵتەنگی خۆشەویستی دەورانی پێشووتر نەبێ. دەورانی
ڕۆمانتیک. دەورانێک کە وەڵامی هەموو پرسیارەکانی تێدا بوو.
