سەرناو	ئەرێ ئەحمەق زۆر بوون یا ئەمن شێت بووم؟
ڕێکەوت	١٦٠٧٢٦٥٥٦٠

	هەمیشە بەدەست ئەحمەقانەوە گیرم خواردووە. هەمیشە سەر و کارم لەگەڵ
	بوون. پێم وا نییە قەتیش خەڵاسیم بێ. ئەمن لەگەڵ ئەو ئەحمەقانەی دەزانن
	ئەحمەقن کێشەم نییە، لەگەڵ ئەو ئەحمەقانە موشکیلم هەیە کە نازانن چەندە
	ئەحمەقن. فکرە ئەحمەقانەکانییان بە ڕیسوایی و ڕووداری تەواوەوە
	دەڵێن. لەوانەیە لەکن خۆیان ئەمنیشیان پێ ئەحمەق بێ. خوایە ئەگەر هەی بۆخۆت
	قازیمان بە. هیچ نییە ئەمن ئەحمەقم بەڵام ئەتۆ کە ئەحمەقی بۆ
	نایسەلمێنی. بیسەلمێنە بەشکم کەمێک گەورە بی، کەمێک ببیە بەشەر.

	زانکۆ = ئەحمەق‌خانە. ئەمن تا ئێستا لە دوو زانکۆیان بووم غەیری ئەحمەق کەسم
	نەدی. هەبوو ئەحمەق نەبن بەڵام زۆر کەم بوون. ئوستادێکمان هەیە کوتوویەتی
	بۆ ڕۆژی دانشجو دەبێ لە ئینستاکەتان پۆستی دانێن. جا ئەوە هیچ نییە،
	کوتویەتی ئیجبارییە! کوتویەتی دانانەکەشی نومرەی هەیە! جا وەرە مەمرە لە
	حەیفان(*_*). کێ هەیە بەو چەند ڕستەی ئاخیرێ پێکەنینی نەیەتێ؟ دڵنیام خودی
	ئوستادەکەش وەیخوێنێ پێکەنینی پێ دێتێ. لەوانەیە ئێستا بچی لە خۆشی پرسی
	بڵێ باوەڕم بەو کارەی نییە. کە وایە بۆ دەیکەی؟ زۆر سەیرە! ئەحمەقی لەوەی
	ڕا بناسە کە دەڵێ باوەڕم بە شتێکی نییە و دەشیکا چون وایان پێ کوتووە، چون
	ڕەسمە، چون دەستوور وایە، چون مەسڵەحەت وایە و هەزار چونی خۆڕاوی دی.
