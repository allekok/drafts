سەرناو	کاتەکانی ون بوو
ڕێکەوت	١٧٥٩٤٨٢٩١٨

ئەمن چەند ساڵە سیگاریم. موعتادم بە سیگار. تێربوونم نییە. نە دەست پێکی
بەدەست خۆمە نە کۆتاییەکەی. شەوانە بە فکری سیگاری دەنووم و ڕۆژانە بە
فکری سیگار هەڵدەستم. ئاخرین کاری شەوانە و یەکەم کاری ڕۆژانەم سیگار
کێشانە.

چەند ساڵە دەڵێی لە خەون دابووم. هەمیشە تەنیا لە فورسەتێکی دەگەڕام
سیگارێکی بکێشم. ئەوەندەی لەبیرمە بە تەواوی لەزەتم لە هیچ کارێکی
نەبردووە و هەر کارێکی کردوومە لەبەر پاداشی سیگاری دوایەی بووە. لە
هەموو شوێنێک و هەموو کاتێک قەڵس و تووڕە بووم و تەنیا فکرم ئەوە بوو کە
تاوێک بەتەنێ بم تا سیگارێکی بکێشم.

سیگار بۆ من ببوە دەرمانی هەموو دەردەکانم. چارەی هەموو ناچارییەکانم. بە
تەواو مەعنا موعتاد بوونم بە چاوی خۆم دی. هەمیشە دوو پاکەتم لە گیرفانێ
دابوون. پاکەتێکی نەکراوە و پاکەتێک کە لێم دەکێشا. چون هەمیشە ترسم
هەبوو نەکا لێم ببڕێ.

بەڵام ئێستا ئەگەر دەشکێشم بە ویستی خۆمە و بۆ خۆشی خۆمە و بۆخۆم کاتەکەی
دیاری دەکەم. زۆر ئاسوودەتر بووم و ژیانم خۆشتر و پڕماناتر بووە.

شایەد لە کن خۆت بڵێی سیگار چییە؟ کوا پێی موعتاد دەبی؟ دەبێ پێت بڵێم
گرنگ نییە شتەکە چییە کە پێی موعتاد دەبی؛ گرنگ بۆخۆتی کە دەتهەوێ بە چ
موعتاد بی. دەتوانی بە هەموو شتێک موعتاد بی. کاتێک ئیختیار خۆت نەما بۆ
کوتنی "نا" دیارە موعتاد بوویی.

ئەوڕۆ فیلمێکی زۆر تایبەتم دی. دەقیق خۆم وەبیر هاتبۆوە. چاوی لێبکەن زۆر
تڕاژیک و خۆشە.

ناو: The Lost Weekend

ساڵ: 1945

دەرهێنەر: Billy Wilder
