سەرناو	هەست و ئەقڵ، تراژێدی و کۆمێدی
ڕێکەوت	١٧٥٦٩٤٣٧٥٧

ئەوشۆ بیرم دەکردەوە. شتێکم وەبیر هاتەوە. لە هیچکاکی دەپرسن فەرقی
تراژێدی و کۆمێدی چیە. دەڵێ پیاوێکی وێنا بکە کە کوڵاوێکی شاپۆی لەسەرە و
خەریکە بە خیابان دا دەڕوا و ڕۆژنامەی دەخوێنێتەوە. یەک دەفعە لە چاڵێکی
دەکەوێ؛ ڕۆژنامە دەچێتە حەوای، کوڵاوەکەی لە حەوا دا بە جێ دەمێنێ و بۆخۆی
یەکبارە ون دەبێ. ئەوە کۆمێدییە. بەڵام ئەگەر چاو لە خوارێ کەیین دەبینین
کە دەم و چاوی هەموو شکاون و خوێنیان پێدادێ و لەوێ زۆر بە ئاڵۆزی
کەوتووە. دوایە دێن هەڵیدەگرنەوە و ماڵێی شیوەنی بۆ دەکەن و هتد. دەڵێ
ئەوە تراژێدیە.

ئەوشۆ بە ناکاو وام بە بیر دا هات کە کۆمێدی زۆرتر لەگەڵ ئەقڵی مە کارێ
دەکا. لە کۆمێدی دا زۆرجار وایە کە دوو کەس کە خۆیان زۆر بە ئاقڵ دەزانن
کارێکی سەیریان لێ ڕوودەدا کە نیشان دەدا هێندەش ئاقڵ نین. دەڵێی
موشکیلەکانی ئەقڵ باس دەکا.

بەڵام تراژێدی زۆرتر هەستمان دەرگیر دەکا و کار لەسەر هەستەکانمان دەکا.

چۆن بەوەی گەییشتم؟ دیتم کە ئەو کاتانەی کە تەنیا ئەقڵم بە کار دێنم و
هەستم وەلا دەبەم، زۆر ئاسوودەتر دەژیم و کێشەکان کۆمێدی بۆم
دەنوێنن. بەڵام کاتێک هەستەکانم دێنە کایە هەموو شتێک تراژیک دەبینم.

لەو کاتانەش دا کە هەست دەیهەوێ کارێکم پێ بکا و ئەقڵ دەیهەوێ پێشی پێ
بگرێ، تووڕە دەبم. هەر ئەو جۆرەی ئەفلاتون لە جەمهوری دا باس دەکا.

نازانم کامەیان باشترە یان کامەیان بە نرخ ترە.
