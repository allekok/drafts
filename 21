سەرناو	ناجا و ناجی
ڕێکەوت	١٦٥٢٦٨٣١٠٢

	ناجا، "نیروی انتظامی جمهوری اسلامی" ـە. ناجی، "شرکت پژوهش و
	توسعه ناجی" ـه. زۆر سەیرە ئەگەر بمانهەوێ جەریمەی ماشێنەکەمان
	چاو لێکەیین دەتوانین بچینە سەر سایتی "ناجا" و بەخۆڕایی چاوی لێ
	بکەیین. سەیرەکەی ئەوەیە کە لە سەرەتادا دەماننێرێتە سایتی
	"epolice.ir" کە سەر بە "ناجی" ـە بۆ "احراز هویت". ئەوەش
	ماڵپەڕەکەیان:

	<ltr>
	https://service.rahvar120.ir/
	</ltr>

	بەڵام هەر ئەو کارە لە بەرنامەی "پلیس من" کە کۆمپانی "ناجی"
	دروستی کردووە، ٥٢٠٠تمەنی هەزینە هەیە. ئەگەریش بچینە "پلیس+١٠"
	کە ژێردەستی "ناجا"ن و "ناجی"یش بەرنامەکانیان بۆ ساز دەکا،
	١٧٥٠٠ تمەنی هەزینە هەیە.

	ئەو کارە دوو ئیشکالی هەیە. یەکەم ئەوەی کە ئەگەر خۆڕایییە با بۆ
	هەمووان وابێ. ئەگەریش پوڵیییە با بۆ هەمووان بێ.

	دووهەم ئاگادارنەکردنەوەی دروستی خەڵکە سەبارەت بەم
	بابەتە. دەبوو هەرکەس کە دەچێتە "پلیس+١٠" پێی بڵێن کە ڕێی
	هەرزانتریش هەیە بۆ کارەکەیان. یان ئەگەر کەسێک دەچێتە سەر
	بەرنامەی "پلیس من" دەبوو پێی بڵێن کە بە خۆڕاییش دەتوانێ ئەو
	کارەی بکا. بەڵام زۆر سەیرە دەڵێی بێ‌دەنگییەکی سەیریان لێ کردووە
	و دۆزینەوەی ئەو ڕێیە هەرزانترانە زۆر ئاسان نییە و زۆرکەس
	نایانزانێ.

	یەک شتیشتان لەبیر بێت ئەگەر جەریمە کران و پەیام‌تان بۆ هات،
	چەند ڕۆژێک ڕاوەستن هەتا جەریمەکە بێتە سەر سیستەمی "ناجا". دەنا
	ئەگەر یەکسەر پەرداختی کەن لەسەر سیستەمی پاک نابێتەوە. بۆخۆم
	وام بەسەر هات و مەجبوور دووبارە پەرداختم کردەوە، کە ئەوە زۆر
	شتێکی سەیرە و سیستەمەکەیان زۆر سەقەتە.

	ئەوڕۆ شتێکی سەیرتریش ڕوی دا. چوومە سەر بەرنامەی "پلیس من" چاوم
	لێکرد نووسراوە کیفی پوڵەکەم ٣٠٠٠٠تمەنی تێدایە. لەوانەیە ئەو
	جەریمەی پێشدایان بۆ تێکردبمەوە کە ئەڵبەت ئەو ٢١٠٠٠تمەن
	بوو. شایەدیش جێژنانە بێ. بەڵام ئەگەر پوڵی جەریمەکەی بێ هەر
	شتێکی زۆر سەیر و سەمەر دەبێ.

	سیستەمەکانیان زۆر تێکەڵ پێکەڵن و لەگەڵ یەکتر هەماهەنگ نین.
