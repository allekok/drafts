سەرناو	کامپیوتێر وەک ڕێیەکی /*ناسین/
ڕێکەوت	١٦٥٣٢٣٢١٧٨

کامپیوتێر بۆ من ڕێیەکی ناسینە. ئەگەر بمهەوێ شتێکی بناسم دەبێ لەنێو
کامپیوتێرەکەم‌دا بیبینم. بۆ نمونە: ئەمن کە لە "بۆنگا"ی[١] بووم، هەموو
شتەکەم واردی کامپیوتێری کرد و هەوڵم دا ماڵپەڕی بۆ ساز کەم. دوای وەی
لێی تێگەییشتم و لەلام تەواو بوو.

پێشتر، پێش هاوسەرگیری ئەگەر کەسێکم خۆشویستبایە دەبوو لە کامپیوتێردا
بیبینم و لەوێ‌دا بە کەیفی خۆم دەمڕازاندەوە. هێندە جوان دەبوو کە دوای
ماوەیەک ئەگەر چیتر ئەو کەسەشم خۆش نەویستبایە، ئەو شتەی لەسەر
کامپیوتێری بۆم ساز کردبوو، خۆشم دەویست و هەرجارەی چاوم لێ دەکردەوە
خۆشەویستییەکەم دەهاتەوە نێو دڵی.

نموونێکی‌تر زمانی "دیڤۆرس"ـە[٢] کە کاتێک نووسیم کە دەردی لێک جوێ‌بوونەوە
خەریک بوو بمخنکێنێ. شایەد لەبەروەیە ئاوایە.

حەتتا ئەگەر لە ئاڵەکۆکیش‌دا بگەڕێن نیشانەهایەک لە خۆشەویستییەکەم لەو
کاتەدا دەبیننەوە. کە بەشێکی لە دەست خۆم دابووە و بەرچاوە بەشێکیشی لە
ئیختیار خۆم‌دا نەبووە.

ئاوا بووە کە کامپیوتێر هەمیشە بۆ من وەک ڕێیەکی پەیوەندی و خۆناسین و
خەڵک‌ناسین و شت‌ناسین بووە. زۆرجارانیش تەنیا ڕێ بووە. هەر شتێکی بمهەوێ
لێی تێبگەم دەبێ بیکەم بە بەرنامە. شایەد بۆیە بۆ تێگەییشتن پێویستیم بە
کامپیوتێر هەیە کە کاتێک کە دەمانهەوێ بەرنامێکی بنووسین دەبێ تەواو لە
چووکترین شتەکانیشی تێبگەیین.

------------------

١. شوێنی کڕین و فرۆشتنی مڵک
<ltr>
٢. https://github.com/allekok/divorce
</ltr>
