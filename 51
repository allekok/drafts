سەرناو	ئەوڕۆ تووڕە بووم
ڕێکەوت	١٧٦٠٣٧٧٢٥٦

ئەوڕۆ تووڕە بووم. بە بێ وەی کە حەقم پێبێ. بە گومانم ئی ماندوویەتی زۆر
بوو. چەند شەوە چاک نەنووستووم و لە بەیانی زوو ڕا چوومە سەر کار. چون
ڕۆژەکان کورتن دوانیوەڕۆ وچانی پشوودانم نەبووە.

زۆرتری کێشەکان بەینی دوو کەس یان زیاتر لە تێنەگەییشتن لە مەبەستی یەکتر
ڕا دێ. ئەوە بە بڕوای من کێشەیەکی زمانە. یەعنی یان مێشکی مە ناتوانێ ئەو
شتەی دەیهەوێ بیهێنێتە سەر زمان. یان زمان توانایی گونجاندنی ئەم
مەبەستەی نییە. یان ئەو شتەی کە دەیبیسین، مێشک بۆی تاووتوێ ناکرێ.

یەکێک لە ڕێیەکان ئەوەیە کە بە زمان، مێشکەکان لێک نزیک کەینەوە. کە ئەو
کارە زۆر درێژخایەنە و نابێ تێیدا بە پەلە یان تووڕە بین. یەکێک لە
ڕێیەکانی دیکە ئەوەیە کە زمان کەمتر بەکاربێنین. بێدەنگی زمانێکی زۆر بە
قەوەتە.
