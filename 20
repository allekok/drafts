سەرناو	چ بکەیین ئەگەر نەفەرێک ڕۆییشت سەقەت نەبین؟!
ڕێکەوت	١٦٥٢٠٧٠٠٢٧

لەبیرمە مەسئولی کتێبخانەی زانکۆی ئازادی ئیسلامی سەردەشت بووم. کاتێک
دەمهەویست بەجێی بێڵم کوتیان بەجێمان مەهێڵە سەقەت دەبین!

دواتر چوومە "پلیس+١٠". لەوێ کارم دەکرد. دوای ماوەیەک کوتم دەڕۆم و
کوتیان نەڕۆی سەقەت دەبین.

چەند ڕۆژ لەوە پێشیش چوومە مۆبایل‌فرۆشییەکی وەکوو فرۆشیار کار
بکەم. لەوێش پێش هەموو شتێک کوتیان دەبێت قەراردادی یەک‌ساڵە بنووسین و
نابێ زووتر بڕۆی چون سەقەت دەبین. ئەمیش بێ‌گومان نەچووم.

بۆچی ئاوایە؟ بۆچی ئەو شیرکەتانە و سازمانانە و شوێنانە هێندە
سیستێمەکەیان سەقەتە کە بە گۆڕینی نەفەرێکی ئاوا دەشێوێن؟

نازانم ئەو شتە باشە یان خراپە؟ بەڵام ئەمن وەکوو کامپیوتێردۆستێک، زیاتر
تامەزرۆی وەم کە چۆن دەتوانین ئەو سیستێمانە وا لێ بکەیین کە بە گۆڕینی
بەشێک لێک هەڵنەوەشێن.

لەو شوێنانەی چەند نەفەر خەریکن کارێ دەکەن یەکێک لە ڕێیەکان ئەوەیە کە
هەموو کارکەرەکان، هەموو کارەکان بزانن. ئەودەمی ئەگەر نەفەرێک لەوێ
نەبوو ئەوانی دی دەتوانن کارەکەی بکەن.

ڕێیەکی دیکە ئەوەیە کە کارەکان چووک کەینەوە تا ئەگەر نەفەرێک ڕۆیی و
نەفەرێکی دیکەمان هێنا، زوو بتوانێ کارەکەی فێر بێ.

ڕێیەکی دیکەش ئەوەیە کە بەڕێوەبردنی کارەکان چەند ڕێی هەبێ و ئەگەر
کارەکە بە ڕێیەکی دا جور نەبوو ڕێیەکی دیکە بۆ کارەکە هەبێ.

ڕێیەکی دیش ئەوەیە کە کارەکان یەکتری داپۆشن لەولا و لەولا ڕا. یەعنی
بەشێک لە کاری کارکەرەکان یەک بن. بەو جۆرە ئەگەر نەفەرێک ڕۆیی لائەقەل
ئەوانی دیکە کارەکەی تا جێیەک دەبەنە پێشێ.

ڕێیەکی دی ئەوەیە کە هەر کارکەرەی بەشێک لە کاری یەکێک لە کارکەرەکانی
دیش بزانێ. بەو جۆرە ئەگەر کارکەرێکیش نەهاتەوە، کارکەرەکانی دی تا جێیەک
کە دەتوانن کارەکان دەبەنە پێشێ.

دەبێ زۆر وریا بین کە هیچ کام لەو ڕێیانەی سەرەوە زیاد لە حەد بەکار
نەهێنین. چون جاری وایە بە جێی وەی کە سیستێمەکەی قایم‌تر کەن، سست‌تری
دەکەن.

زانینی ئەوەی کە کێهەی بەکار بێنین یان چەند دانەیان بەکار بێنین و هەر
یەکەی تا چ ئاستێک بەکار بێنین، هونەرێکە کە فێربوونەکەی زۆر دەخایەنێ.
