سەرناو	ئیدەیەک بۆ Tex
ڕێکەوت	١٦١٦٠٩١٣٧٦

یەکێک لەو هۆکارانەی کە من نووسراوەکانم لێرە بە فۆڕمەتی تێکست دەنووسم و
هیچ فۆڕمەتێکی قالب‌بەندی بەکار ناهێنم ئەوەیە کە، تەواوی ئەو فۆڕمەتانە
وشەگەلی سەرەکیی[١] ئینگلیزی بەکار دەهێنن. ئەو بەکارهێنانی وشەگەلی
ئینگلیزی لەکن نووسراوەی کوردی کە لە ڕاست بۆ چەپ دەنووسرێت دەبێتە هۆی
سەر لێ شێوانی بەرنامەگەلی نیشان‌دەر و نویسیاری دەق و بە دوای ویش‌دا سەر
لێ شێوانی ئێمەی بەکارهێنەر.

لێرەدا باس لە چەند دانە لەو فؤڕمەتە قالب‌بەندییانە دەکەم. ڕێگایەک کە
ئەمن دۆزیومەتەوە، تەرجمەی وشەگەلی سەرەکیی[١] ئینگلیزی بە کوردییە. بۆ
نموونە سەرنج بدەنە فۆڕمەتەکانی خوارەوە:

١. HTML

بۆ چارەسەرکردنی بوونی وشەگەلی ئینگلیزی لە یەک دێڕ‌دا لەگەڵ وشەگەلی
کوردی دەکرێ ناوی تەگەکان[٢] بکەینە کوردی. بۆ نموونە:

دەق: <دەق></دەق>

پاراگراف: <پ></پ>

...

دەتوانین دواتر ئەو تەگانە[٢] تەرجمە کەینەوە بە ئینگلیزی تا لەسەر
وێب[٣] کێشەیان نەبێت.

٢. Tex

لێرەدا دەتوانین زمانێکی ساز کەیین کە لەوێ‌دا وشەگەلی سەرەکی[١]، کوردی
بن نەک ئینگلیزی. دواتر لە کاتی کامپایل‌کردن‌دا سەرەتا زمانی خۆمان تەرجمە
دەکەینەوە. تەرجمەکەش بەو شێوەیە کە تەنیا وشەگەلی سەرەکیی[١] کوردی
لەگەڵ ئینگلیزی دەگۆڕینەوە. بۆ نموونە:

<ltr>
Tex -> زمانی‌ئێمە -> Tex

\title <--> \عینوان

\author <--> \نووسەر

\paragraph{title} <--> \پاراگراف{عینوان}

...
</ltr>

٣. Markdown

ئەو فۆڕمەتە خەراپ نییە. یەعنی وشەگەلی ئینگلیزی تێدا
بەکارنەهاتووە. بەڵام گۆڕینی ئەو فۆڕمەتە بۆ فۆڕمەتەکانی‌تر تۆزێک
بەزەحمەتە.

<ltr>
------------

[١] Keywords

[٢] Tag

[٣] Web
</ltr>
