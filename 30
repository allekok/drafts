سەرناو	پڕکردنەوەی بۆشایییەکان
ڕێکەوت	١٦٦١٩٢٤٠٢٤

عەلاقێکی زۆرم بەوەیە کە بۆشایییەکان پڕ کەمەوە. لە ژیان‌دا، لە کۆمەڵگادا
و لە پەیوەندی لەگەڵ کەسێکی تر دا. لام وایە بەشێکی زۆری غەریزییە و
ئیختیاری خۆمی تێدا نییە. لە بیرکردنەوەش‌دا هەوڵم تەنیا پڕکردنەوەی
بۆشایییەکانی بیر و مێشکمە.

هیچ کارێکی تایبەت ناکەم، کارێکی تازە ناکەم، هیچ شتێک بە قەست
ناخوڵخێنم، تەنیا بۆشایییەکان پڕ دەکەمەوە. ئەگەر لەو ڕێیەش‌دا شتێک
خوڵقا، تازە شوێنەکەشی دیارە و شوێنی خۆی هەیە لەم دنیایەدا.

پێم خۆشە ببمە مەسئوولی پڕکردنەوەی بۆشایییەکان!
